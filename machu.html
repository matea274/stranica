<html>
<head>
<title>MACHU PICCHU</title>
<link rel="stylesheet" type="text/css" href="machu.css">
</head>
<body>
<h1>MACHU PICCHU</h1>
<h2>Machu Picchu [ma'ču pi'kču], ruševine inkanskoga grada 80 km sjeverozapadno od Cusca, Peru. Smješten je na približno 2400 m apsolutne visine u Andama, na uskome sedlu između dvaju oštrih vrhova Huayna Picchu (Novi Vrh) i Machu Picchu (Stari Vrh), po kojem je dobio ime; otkrio ga je 1911. američki istraživač Hiram Bingham. U početku se držalo da je pronađen »izgubljeni grad Inka« (posljednje uporište Inka u borbi protiv Španjolaca u XVI. st.), poslije je dokazano da je taj grad bio na mjestu današnjega lokaliteta Espíritu Pampa, a istraživanja iz 1915., 1934. i 1940–41. pokazala su da je Machu Picchu bio jedan od niza utvrda i postaja uzduž važne inkanske prometnice u Andama. Utemeljen oko 1450., grad je bio izgrađen na terasama i utvrđen kamenim zidinama sa samo jednim ulazom. Putovi i stubišta, izgrađeni od kamenih blokova, povezivali su trgove, rezidencijalne četvrti, terase, hramove i groblje. Jedno od rijetkih, u potpunosti sačuvanih pretkolumbovskih naselja, Machu Picchu uvršten je 1983. na UNESCO-ov popis svjetske kulturne baštine.</h2>
<a href="SEDAM.html">
<h3>POVRATAK NA POČETNU STRANICU<h3>
</a>
</body>
</html>